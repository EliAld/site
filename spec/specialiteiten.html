<!DOCTYPE html>
<html>


<head>
	<title>Dierick Dental Care</title>
	<link rel="stylesheet" type="text/css" href="reset.css" />
	<link rel="stylesheet" type="text/css" href="style.css" />
</head>




<body>
    <h1>SPECIALITEITEN</h1>
    <h6 id="titelframe">Esthetiek en Digital Smile Design</h6>
        <p>In samenwerking met de tandtechnieker wordt, aan de hand van gebitsmodellen, foto’s en digitale gelaatsanalyse, een setup gemaakt van uw ideale lachlijn. Deze wordt in de mond overgebracht en beoordeeld en zal nadien dienen als uitgangspunt voor de volledige restauratie van uw lach. Wij voeren de restauratieve en/of prothetische behandelingen nadien ,in samenspraak met u, uit. Waar nodig springen de andere teams bij.</p>
    <h6 id="titelframe">Parodontologie</h6>
        <p>Als uw tandvlees extra zorg nodig heeft (bv. omdat het makkelijk bloedt of “weg trekt”), kunt u worden doorverwezen naar de parodontoloog. Dit is een tandarts-specialist die zich tijdens een driejarige fulltime vervolgopleiding heeft gespecialiseerd in de behandeling van tandvleesaandoeningen en esthetische tandvleescorrecties, de zogenaamde “pink esthetics”.</p>
    <h6 id="titelframe">Implantologie</h6>
        <p>Waar tanden ontbreken en een nieuwe basis voor  een kroon, een brug of een prothesehouvast  (overkappingsprothese) noodzakelijk is, kan een implantaat geplaatst worden. Dit is een hoogtechnologisch titanium schroefje dat wij onder plaatselijke verdoving in een halfuurtje plaatsen. Met deze “kunstwortel” zijn ook ontbrekende tanden in de esthetische zone vervangbaar. Dit vergt echter veel ervaring en een goede samenwerking tussen de teams onderling.
        Het implantaat zelf zorgt nooit voor allergische reacties, maar infecties komen wel voor. Om deze tot een minimum te beperken, is een goede mondhygiëne en een strikte follow-up noodzakelijk.</p>
    <h6 id="titelframe">Prothetiek</h6>
        <p>Als een te groot deel van een tand verloren is gegaan, kan deze vaak nog opgebouwd worden met een kroon of inlay in een geschikt keramisch materiaal. Deze worden ofwel door de tandtechnieker, ofwel tijdens dezelfde zittijd CadCam vervaardigd met het Cerec toestel. Als één of meer tanden of kiezen verloren zijn gegaan, kunnen die dikwijls worden vervangen door een brug. Een brug bestaat uit meerdere tandgedragen kronen die onderling verbonden zijn met een zwevend tussendeel (dummy) dat de verloren gegane tand of kies vervangt. 
        Voor de vervanging van meerdere ontbrekende tanden is soms een uitneembare prothese aangewezen. Om deze comfortabeler en/of esthetisch acceptabeler te maken, wordt deze soms gecobineerd met een implantaatverankering. We spreken dan van een overkappingsprothese of klikgebit . Het zit comfortabel en geeft u zekerheid en zelfvertrouwen als u praat en eet. Meestal zijn in de onderkaak slechts twee of drie implantaten nodig en in de bovenkaak vier implantaten, afhankelijk van de hoeveelheid en de kwaliteit van het bot in uw bovenkaak. Nadat de implantaten in uw kaak voldoende vastgegroeid zijn – meestal na 3 maanden - kan het klikgebit geplaatst worden. Het is nadien door uzelf gemakkelijk te verwijderen zodat u het eenvoudig kunt reinigen.</p>
    <h6 id="titelframe">Endodontie</h6>
        <p>In de wortels van uw tanden en kiezen lopen één of meerdere wortelkanalen: hierin zitten zenuwvezeltjes en kleine bloedvaatjes. Dit wordt de pulpa genoemd. De pulpa kan ontstoken raken en zelfs afsterven door tandbederf, een lekkende of foutief geplaatste vulling of na een harde klap op uw tand. Meestal wordt dit echter veroorzaakt door bacteriën die het wortelkanaal zijn binnengedrongen. Als deze infectie lang blijft bestaan, kan het kaakbot  onder de wortel ontstoken geraken en spreken we van een cyste of zelfs een abces. Deze ontstekingen genezen niet vanzelf. Het wortelkanaal zal deskundig moeten worden gereinigd door de tandarts –endodontist. Door deze reiniging wordt de oorzaak van de ontsteking weggenomen en kan het lichaam de diepere ontsteking in het bot meestal zelf genezen. De reiniging zelf gebeurt in de meest hygiënische omstandigheden waabij de tand onder rubberdam geïsoleerd wordt. Een microscoop is hierbij ook een noodzakelijk hulpmiddel.</p>
    <h6 id="titelframe">Algemene en conserverende tandheelkunde</h6>
        <p>Als uw tand door tandbederf, erosie of door een licht trauma beschadigd is, of er zitten versleten amalgaamvullingen in, kan de tandarts dit meestal restaureren met een witte vulling. Dit is een relatief eenvoudige en goedkope tandheelkundige behandeling. Het voorkomt tandpijn en herstelt de functie van uw tand. Tenminste als ze deskundig geplaatst wordt. Ook hier zijn kennis en ervaring een “key to success”.</p>
    <h6 id="kind">Kindertandheelkunde</h6>
        <p>Gezonde tanden en kiezen, daar heb je je leven lang plezier van. Maar je moet er wel wat voor doen. 
        Jong geleerd is oud gedaan. Zo moet je in ieder geval tweemaal per dag je tanden en kiezen schoonmaken. 
        Dat krijg je bij ons aangeleerd. Wat en hoe vaak je eet en drinkt is ook belangrijk. Zo helpt de tandarts je met de juiste keuze van voeding en drank. Ook regelmatig naar de tandarts gaan voor controle leer je best al heel jong. Zo wordt je mondgezondheid nauwlettend gevolgd en kunnen we problemen voorkomen door een tijdige aanpak. Want gaatjes … dat is echt nergens voor nodig.</p>

</body>

</html>